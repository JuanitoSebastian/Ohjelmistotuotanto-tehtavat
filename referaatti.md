# Referaatti Larmanin ja Vodden teoksesta LEAN PRIMER
Lean on tuotteiden kehitys- sekä tuotantometodi. Leaniä voisi kuvailla kokonaisvaltaiseksi työkulttuuriksi ja filosofiaksi, jossa pyritään antamaan kaikille työntekijöille mahdollisimman hyvät lähtökohdat onnistumiselle, näin luoden mahdollisimman hyvän tuotteen asiakkaalle. Leanissä keskitytään tuotannon kokonaisukuvaan ja erityisesti siihen, miten prosessin eri vaiheet siirtyvät tekijältä toiselle. Tämä on tarpeen, koska Leanissä tuotteet valmistetaan pull periaatteella. Pull järjestelmässä tuotteiden valmistus aloitetaan vasta, kun asiakas on ostanut kyseisen tuotteen. On siis tärkeää, että valmistusprosessi on niin sulava, kuin se vain voi olla. Millä toimintatavoilla tähän tavoitteeseen yritetään päästä?
- Kunnioitus toisia kohtaan (kollegat, asiakkaat, yhteistyökumppanit)
- Organisaation läpinäkyvyys
- Esihenkilöt, jotka neuvovat ja tietävät mitä työryhmä todella tekee
- Täydelliseen työnjälkeen pyrkiminen
- Työntekijöiden, organisaation ja metodien jatkuva kehitys. Prosessi ei ole koskaan valmis!

Kuten Larman ja Vodden teoksessa toteavat, Leaniä on hankala kuvailla pähkinänkuoressa. Jos Leaniä haluaa käyttää onnistuneesti, sitä on toteuttava kokonaisvaltaisesti. Ei riitä, että ottaa käyttöön yhden sen työkaluista, vaan sitä on lähestyttävä kokonaisuutena, joka näkyy kaikessa organisaation toiminnassa.
